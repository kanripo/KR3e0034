# -*- mode: mandoku-view; -*-
#+TITLE: 傳信適用方
#+DATE: 2015-08-24 23:05:11.137018
#+PROPERTY: ID KR3e0034
#+PROPERTY: BASEEDITION WYG    
#+PROPERTY: JUAN 卷上
<pb:KR3e0034_WYG_001-1a>¶
欽定四庫全書¶
　傳信適用方卷上¶
　　　　治諸風¶
大聖一粒金丹又名保命金丹¶
治男子婦人一切諸風氣血俱虚隂陽偏廢卒暴中風¶
僵仆昬塞涎潮搐搦不省人事失音舌强手足嚲曳口¶
眼喎斜或癱瘓偏枯半身不隨語言蹇澁舉止錯亂四¶
肢麻痺及治癲癎倒仆目瞑不開涎盛作聲或角弓反¶
<pb:KR3e0034_WYG_001-1b>¶
張目睛直視口禁悶絶牙關𦂳急并治風摶於陽經目¶
眩頭痛耳作蟬鳴皮膚瞤搐頻欠喜睡項强拘急不能¶
囘顧及腎臟風虚脚膝疼痛步履艱難偏風流注一邊¶
屈伸不得此藥無問乆新並能治之¶
　　黒附子(生去/皮臍)川烏頭(如/上)白附子¶
　　五靈脂(各壹/兩)白殭蠶(炒/)白蒺藜(炒兩/壹)¶
　　　　已上陸味别為末¶
　　白礬(枯兩/壹)朱砂(别研/半兩)沒藥(半/兩)麝香(壹錢/研)¶
<pb:KR3e0034_WYG_001-2a>¶
　　乳香(半兩/研)全蝎(半兩碎/亦可用)¶
　右將諸藥和得所以井花水磨細墨半兩滴水和圓¶
　如彈子大窨亁金箔為衣每服一粒用生薑壹兩去¶
　皮細擦取自然汁將藥圓於薑汁内磨化盡為度用¶
　無灰酒壹盞温服量病人酒性多少更喫温酒壹貳¶
　升投之以助藥力次用衣被盖覆便臥汗出為効疾¶
　勢輕者每服半圓不拘時候如有風疾常服補益五¶
　臟固密眞元通流關節袪逐風邪壯筋續骨大有神¶
<pb:KR3e0034_WYG_001-2b>¶
　効¶
治癎疾¶
　　凌霄花¶
　右壹味為細末每服叄錢温酒調下空心服每服藥¶
　時解開頭髪用木梳不住手梳以冷水壹大碗在側¶
　含水口中水温即換以碗水盡即住梳如此服四十¶
　九日永絶根本不論受病淺深皆愈仍百無所忌興¶
　國司法姜濤嘗服得効¶
<pb:KR3e0034_WYG_001-3a>¶
温腦散治頭風(隆興李醫傳/)¶
　　川芎(貳/兩)天麻　川烏(炮去皮尖碎剉/炒黄各壹兩)¶
　右為細末每服貳錢茶調下薄荷茶尤佳¶
乳香宣經圓治男子婦人體虚氣弱寒濕相搏半身不¶
遂手足麻痺行歩少力骨節煩疼足脛浮腫皮膚不仁¶
脚膝常冷狀若風吹或時作熱漸成脚氣脚膝生瘡痛¶
痒不仁又治肝腎不足經絡留滯筋脈緩弱舉動皆難¶
四肢攣急不可屈伸臂痛游走或左或右風毒攻疰乍¶
<pb:KR3e0034_WYG_001-3b>¶
差乍發肩背相引腰膝大痛風痺嚲曳血脈不周閃肭¶
打撲内傷筋骨痛不可忍男子疝氣膀胱上下奔衝婦¶
人月水不調多作腹痛常服活血脈止疼痛補虚損壯¶
筋骨(樊防禦祕方/)¶
　　天台烏藥　葳靈仙(酒/浸)京萆薢¶
　　茴香(炒/)陳皮(黒荳/煑)川練子肉(各壹/兩半)¶
　　草烏(㭍錢/剉炒)五靈脂(半/兩)乳香(半兩/别研)¶
　　黒牽牛(取粉/捌錢)¶
<pb:KR3e0034_WYG_001-4a>¶
　右為細末却入乳香拌勻醋糊為圓如梧桐子大每¶
　服三十圓温酒下空心食前¶
太一丹治諸風及癱瘓偏風手足頑麻肢節緩弱骨肉¶
疼痛并治頭風偏正頭痛項頸拘急頭旋目運嘔吐痰¶
水或耳鳴聾風痰上盛及療傷風傷寒頭疼不可忍者¶
並宜服之常服消風化痰清頭目利胷膈¶
　　川芎　川烏(去皮/尖)草烏(去皮/尖)白芷¶
　　白附子　黒附子(去皮/臍)細辛(去葉/洗)¶
<pb:KR3e0034_WYG_001-4b>¶
　　半夏(洗/)天南星(洗/)天麻¶
　右等分並生用細末如藥貳拾兩即入麵貳拾兩白¶
　者同拌勻滴水和圓如彈子大日中㬠亁每服壹粒¶
　茶酒任嚼下荆芥薄荷茶亦得如傷風傷寒頭目昏¶
　疼用生葱白壹莖同嚼熱茶清送下不計時候此藥¶
　予家常合用之甚効¶
治麻痺妙方¶
　用四味理中湯加防風天麻等分同煎甚佳或去白¶
<pb:KR3e0034_WYG_001-5a>¶
　术加附子尤妙¶
治頭目旋暈吐&KR2831;盖胃冷生痰致有此疾累用有効止¶
逆湯¶
　　川亁薑(貳兩/炮)甘草(壹兩炙/赤色)¶
　右二味㕮咀為麄末每服四伍錢用水貳盞煎至捌¶
　分食前熱服¶
赤茯苓散¶
治隂陽俱虚經絡凝澁氣血不和身體疼痛背膊勞倦¶
<pb:KR3e0034_WYG_001-5b>¶
手足無力並冝服之¶
　　赤茯苓(去黒皮/叄分)當歸(去苗洗切/焙亁叄分)木香(半/兩)¶
　　桂心(去麄皮不/見火叄分)白术(壹/兩)枳殻(麩炒去/穰半兩)¶
　　赤芍藥(壹/兩)柴胡(去苗洗/半兩)黄耆(半兩/炙)¶
　　鱉甲(醋炙去/裙叄分)五味子(㨂净/半兩)桔梗(剉炒/半兩)¶
　　芎藭(半/兩)橘紅(半/兩)甘草(半兩/炒)¶
　右拾伍味同為麄散每服肆錢水壹盞半生薑伍片¶
　煎至捌分去滓通口服無時¶
<pb:KR3e0034_WYG_001-6a>¶
治中風涎盛不省人事人參訶子散(李武仲傳云得/之張魏公家)¶
　　人參　訶子(青白者/炮去核)甘草¶
　右件各等分為細末每服貳錢白沸湯㸃服如卒中¶
　風痰壅不省人事急投此藥神効無比即便省也¶
治中濕癱瘓無異中風聖功散¶
　右用五積散壹兩却入細研眞麝香貳錢同煎服更¶
　多愈妙(李武仲傳云/得之李與㡬)¶
治風熱上攻頭目昏眩及療偏正頭疼一品圓¶
<pb:KR3e0034_WYG_001-6b>¶
　　大香附子(去皮毛用水煑一/時乆細切焙亁)¶
　右為細末煉蜜圓如彈子大每服壹圓水壹盞煎至¶
　捌分通口服婦人用醋湯煎¶
治丈夫婦人中風氣痺其疾作之初切不可以治風瞑¶
眩之藥與服若大段有涎即略與不損氣者下涎藥才¶
定如手足緩弱不遂即便與此藥服¶
　　南木香(好者壹大分洗/剉焙亁為細末)¶
　右先取好𤓰蔞壹箇取子及穰去皮將子與穰各研¶
<pb:KR3e0034_WYG_001-7a>¶
　極細用無灰酒壹大盞投之攪勻用生絹絞取汁如¶
　此研絞叄兩次酒醲無味乃止於銀石器内煎叄兩¶
　沸調木香末帶熱服令人按摩病處良乆就病處臥¶
　移時自能舉動矣此方乃大溈山和尚所傳大溈云¶
　氣行則風行氣逆則風聚甚者不過叄伍服大有神¶
　驗¶
　　　　治感風中暑¶
和解散治感寒表裏未辨頭痛惡心發熱煩疼不進飲¶
<pb:KR3e0034_WYG_001-7b>¶
食常服正氣除寒邪辟瘟疫不問老少比日可服(黄鼎/臣傳)¶
　　蒼术(洗淨/肆兩)厚朴(製/)桔梗(去蘆各/肆兩)藿香葉¶
　　前胡(洗去/蘆)柴胡(洗去/蘆)當歸(洗/)赤芍藥(各貳/兩)¶
　　川芎　陳皮(去穰/炒)甘草(炙/)神麴(炒/)麥蘖(炒/)¶
　　赤茯苓(各肆/兩)半夏麴(貳/兩)¶
　右麄末每服肆錢水壹盞半薑叄片&KR0037;壹箇煎㭍分¶
　去滓服不拘時候¶
葱术散不問隂陽二證染患淺深凡時行瘟疫及㝷常¶
<pb:KR3e0034_WYG_001-8a>¶
風吹雨霎頭目昏重四體熱倦行歩少力骨節疼痛悉¶
皆治之¶
　　蒼术(洗淨/壹斤)葱(連根鬚洗/淨壹斤)麻黄(不去節/肆兩)甘草(貳兩/炙)¶
　右將葱术入臼中杵令葱涎相入盆中堅&KR0900;令熱冬¶
　間半月春夏五七日取出鍋中炒葱葉過焦逐旋篩¶
　出以术乾為度次入麻黄甘草為末每服貳錢水壹¶
　盞薑叄片棗壹箇煎㭍分去滓熱服如要出汗連進¶
　貳叄服以衣蓋之常服解諸勞倦行路緩急最為先¶
<pb:KR3e0034_WYG_001-8b>¶
　務¶
參苓散解傷寒治百節疼一切虚勞氣疾並宜服之(何/伯)¶
(應/傳)¶
　　人參(貳/兩)茯苓(壹/兩)白术(貳拾兩/剉細)桔梗(拾兩/去蘆)¶
　　橘紅(陸/兩)香白芷(叄/兩)芍藥(壹/兩)當歸(貳兩去/蘆頭)¶
　　川芎(壹兩/半)半夏(壹兩湯/泡七遍)厚朴(貳兩去皮/生薑汁製)¶
　　官桂(去皮春夏叄/兩秋冬肆兩)枳殻(肆兩麩炒令黄/同桂樁為末)¶
　　乾薑(春夏壹兩半/秋冬貳兩)麻黄(去根節春夏貳/兩秋冬叄兩)¶
<pb:KR3e0034_WYG_001-9a>¶
　　甘草(叄/兩)¶
　右件壹拾陸味各淨洗焙乾除芎桂枳殻别杵外諸¶
　藥同為麤末分作陸分於大鐵鍋内以文武火炒令¶
　微赤黄為度不可令燋須是勻取出以淨紙襯安板¶
　床上候冷勿令侵塵土入前枳殻官桂川芎和勻杵¶
　為細末每服壹錢水壹盞生薑叄片葱貳寸同煎㭍¶
　分通口服不拘時候¶
治感寒傷風鼻塞頭痛及時行瘟疫老幼皆可服之香¶
<pb:KR3e0034_WYG_001-9b>¶
芎散¶
　　香附子(炒去皮/陸兩)川芎　香白芷¶
　　甘草(炙已上/各貳兩)藿香葉(肆/兩)石膏(研如粉/叄兩)¶
　右同為細末每服壹大錢熱茶調下不計時候¶
傷寒瘟疫差後禁忌(龎安/常論)¶
　飲酒合隂陽復病必死生鱠煑麵酒韮蕈鱓&KR1052;豆粉¶
　犬羊肉腸血生菓油肥之類食之皆發熱黄下利不¶
　救¶
<pb:KR3e0034_WYG_001-10a>¶
　諸勞動皆致復尚可治女勞多死¶
御愛薑蘇圓治中暑心惡頭疼煩燥生津止渴(沈德之/樞密傳)¶
　　紫蘇葉(㨂淨/伍兩)烏梅肉(切炒/貳兩)甘草(生叄/分)¶
　　桂(去麄皮/半兩)香薷葉(㨂淨/半兩)生薑(洗切焙/亁壹分)¶
　　木𤓰(貳兩亁者如生/去皮穰切焙)檀香(半兩/剉屑)¶
　右為末煉蜜為圓如櫻桃大每服壹圓細嚼熟水送¶
　下不以時¶
水瓢圓解暑毒除煩燥生津止渇¶
<pb:KR3e0034_WYG_001-10b>¶
　　烏梅肉(剉炒/貳兩)甘草(壹兩/炙)乾木瓜(壹兩/)¶
　　青鹽(壹兩研/細後入)檀香(半兩/剉屑)人參(半兩/去蘆)¶
　　白茯苓(半兩去/黒皮)麝香(半兩研/後入)¶
　右為細末入青鹽麝香拌勻煉蜜為圓每壹兩分作¶
　貳拾圓冷水或熟水嚼壹貳圓¶
秦芁散治中暑¶
　　秦芁(去/土)當歸(去/蘆)桔梗　黄連(去/鬚)烏梅(去/核)¶
　　甘草(炙/)青皮(去/穰)柴胡(去/蘆)乾薑(炮/)芍藥¶
<pb:KR3e0034_WYG_001-11a>¶
　右件等分為細末解暑濃煎燈心湯下心痛煎菖蒲¶
　湯下㵼痢米飲下常服熟水下骨熱地骨皮湯下貳¶
　錢¶
治中暑甚妙(張魏公行/軍時常用)¶
　上等重羅細麵壹味以薑汁及水和成餅子暴乾却¶
　碾末収之每用貳叄錢新汲水調服¶
治中暑迷悶欲死¶
　右取蒜壹瓣生嚼以新水送下或不能嚼水研灌之¶
<pb:KR3e0034_WYG_001-11b>¶
　立可救熱死人切勿便與冷水及卧冷地正如凍死¶
　人須先與冷水若遽近火即死¶
治夏月大熱因飢中暑暈倒昏塞者急煎米飲徐徐灌¶
　之候漸省只與大順散及温氣藥服或大燥吐悶亂¶
　不止急取本人汗頭巾或頭鬚挼汁壹盞入青黛一¶
　錢調灌須臾吐出惡毒涎水定省後以温粥飲投之¶
　即愈¶
解暑毒黒散子¶
<pb:KR3e0034_WYG_001-12a>¶
　不蛀皂角不拘多少燒煙絶以盆合秤四兩甘草壹¶
　兩炙為末新汲水調下壹錢甚者加壹錢一方只用¶
　皂角燒成炭末之用水調甚効蓋中暑人痰塞闗竅¶
　皂角能踈利去痰故也¶
神仙截傷寒四季加減百解散夫四時有不常之氣傷¶
人為病外客肌膚腠理摶於榮衛由饑飽勞役損於五¶
臟六腑或由憂愁思慮居處不常非節之氣因兹觸冒¶
病發四百四種變疾於千七百四十五證遂編類成巢¶
<pb:KR3e0034_WYG_001-12b>¶
氏病源計五十卷又有八方居民所食鄉土風俗氣候¶
異證竒疾不載數内外其間唯難治者傷寒一門非雜¶
病之比五種不同六經各異隂陽傳受日數淺深藥劑¶
温涼用有先後況不識法者乎差之毫釐輕者危殆變¶
證百出無復紀律擾擾萬緒起矣且傷寒一家二百七¶
十五證四百一十五道方書一日太陽二日陽明三日¶
少陽四日太隂五日少隂六日厥隂六日六經俱足隨¶
其輕重以吐汗下和解之始末不出六七日之間當必¶
<pb:KR3e0034_WYG_001-13a>¶
取差傷寒唯兩感一證不治其餘證候雖感異氣能消¶
息之無不愈者又豈可妄投湯劑耶病是陽證陽實則¶
譫語無可疑者病家未諳多用生牢祈祭神廟妄信邪¶
巫加以符禁親戚杜門絶人徃來問候務在邀永况傷¶
寒六經之病傳受只有六日之期動經旬月悮致夭傷¶
不可勝計豈不痛哉今傳受神仙截傷寒四季加減百¶
解散無問隂陽二證其間所用藥味各隨經絡治病如¶
傷寒在表未傳入經發熱惡寒腰脊强痛連進貳服汗¶
<pb:KR3e0034_WYG_001-13b>¶
出而愈若已傳經絡胷滿氣逆肢軆煩疼目睛痛耳聾¶
口噪咽乾或渴不渴手足自温或肢厥自利或不自利¶
小便反快連服之則調中順氣祛逐寒邪如首㑹感風¶
風傷腠理頭痛項强表重傷風増寒頭痛鼻流清涕咳¶
嗽涎痰及風濕相摶闗節煩疼一身盡重加之惡風時自¶
汗出此藥大能調順三焦扶表救裏温潤肺經正四時¶
之氣昇降隂陽進美飲食和解發散涼汗清肌退熱固¶
表則止九種自汗不問傷風傷寒中暑中渇食蒸頭痛¶
<pb:KR3e0034_WYG_001-14a>¶
氣逆胷滿失飢吐逆眩暈及已經汗之不解下之不當¶
吐不中病兼此藥清而不涼温而不壅無問老人虚人¶
大人小兒婦人姙婦亦等宜服專一連進無不取効春¶
常服免瘟疫之疾夏常服不中暑暍秋服無瘧痢之疾¶
冬服不感寒毒眞神仙衛生之妙藥也功効不可盡述¶
(李武仲傳云得/之洪帥呂殿撰)¶
　　柴胡(去蘆頭/并土)升麻　乾葛　白芍藥¶
　　白术　防風(去/苗)甘草(炙/)羌活　獨活¶
<pb:KR3e0034_WYG_001-14b>¶
　　藁本(去/)半夏(湯洗㭍次/薑汁浸)蒼术(米泔水/浸麩炒)¶
　　人參(去/蘆)藿香(去梗已上各修/事了秤壹秤)¶
　　　立春已後不加減¶
　　　立夏已後壹料加柴胡壹分赤茯苓當歸各半¶
　　　　兩¶
　　　立秋已後減柴胡壹分不用當歸赤茯苓各半¶
　　　　兩只加麻黄去節半兩亁薑炮官桂各壹分¶
　　　立冬已後並無加減¶
<pb:KR3e0034_WYG_001-15a>¶
　右件同為細末每服叄錢水壹盞半生薑叄大片&KR0037;¶
　子貳箇煎至壹盞去滓熱服不拘時候併進貳服如¶
　要表散加白葱叄寸淡豉叄拾粒煎服衣被盖覆汗¶
　出而愈¶
治初感傷寒頭痛發熱小解五毒散(李武仲傳云得/之王德全二方)¶
　　山茵陳貳兩(去根/焙)麻黄(貳兩去/根節)蒼术(貳兩半米泔/浸過壹宿切)¶
　　(焙/)石膏(半兩/火煆)¶
　右為細末每服貳大錢熱葱茶調下¶
<pb:KR3e0034_WYG_001-15b>¶
治傷寒疫氣羌活散¶
　　羌活(壹兩洗/切焙)防風(洗切/焙)牡丹皮(洗切/焙)¶
　　芎(洗切/焙)當歸(去蘆洗/切焙)甘草(微炙伍味/各半兩)¶
　右為剉散每服貳錢水壹盞薑叄片煎至捌分去滓¶
　温服不拘時候¶
治叄日傷寒仙授散(李武仲傳云/得之陳庭藻)¶
　　蒼术(肆兩米泔浸/壹夕洗淨秤)麻黄(肆兩去/節秤)香附子(肆兩去/皮毛秤)¶
　　杏仁(貳兩去皮尖/麩炒别研)甘草(貳兩/生用)¶
<pb:KR3e0034_WYG_001-16a>¶
　右為細末每服叄錢白湯調下如人行五里間進叄¶
　服服訖避風如一服便有汗即不必再進米元暉云¶
　此乃呂先生弟子陸先生方醫愈翟伯夀陸弟子元¶
　道人傳元暉於三茅山¶
　　　　治氣疾及心痛¶
三倍圓療氣不升降結痞¶
　　木香(壹兩/炒)青橘皮(貳兩/炒)半夏(洗肆兩/薑汁製)¶
　右為末薑糊圓如桐子大每服貳叄拾圓米飲下食¶
<pb:KR3e0034_WYG_001-16b>¶
　後兼治因風咳嗽及小兒暴嗽¶
九氣湯治諸般氣疾乆服舒暢經絡¶
　　香附子(炒去/毛)甘草(壹兩/炙)薑黄(壹/分)甘松(壹/分)¶
　　山藥(半/兩)木香(半/錢)蓬术(壹錢/炒)縮砂仁(半/兩)¶
　右為細末每服貳錢入鹽沸湯㸃服不計時候一方¶
　加益智仁壹分¶
治心腹攅痛¶
　　髙良薑　桂(等分/)¶
<pb:KR3e0034_WYG_001-17a>¶
　右為細末糯米飲調下白湯亦得極効¶
御府五辛寛膈湯(沈德之/樞密𫝊)¶
　　揀丁香　檀香　桔梗(剉/炒)陳皮(去白已上肆/味各壹兩)¶
　　縮砂仁(炒/)川乾薑(炮/)甘草(炒各/叄兩)白鹽(貳兩半炒/别研入)¶
　右為細末入鹽令勻每服貳錢沸湯㸃下¶
治心疼五靈脂不計多少為末用壹錢以酒醋各壹茶¶
　脚許同熬如稠&KR0307;别以好酒解調下立愈¶
治心痛將死用乾漆為末每服壹錢入水壹盞煎至半¶
<pb:KR3e0034_WYG_001-17b>¶
　盞次入醋半盞調勻頓服之¶
治一切心痛灸法每盛發時於足心亂紋中以麥粒大¶
　艾炷灸叄壯男左女右¶
治一切氣痛延胡索不拘多少每服貳錢熱酒調下甚¶
　者不過再服¶
治婦人心疼荔枝核燒灰存性為末温淡醋調下¶
治醋心爛嚼胡桃以乾薑湯下立効或只嚼胡桃或只¶
　喫乾薑湯亦可治¶
<pb:KR3e0034_WYG_001-18a>¶
治心痛良薑不拘多少用木臼杵為末只羅取細末去¶
　麄者以乆陳米入酒醋和水煑令爛於沙盆内研成¶
　膏取出和前件末再入臼内杵貳叄拾杵為圓桐子¶
　大丈夫橘皮生薑湯女人醋湯當歸湯下叄拾圓¶
　　　　治脾胃(積聚附/)¶
秦綾錦家二十四味養脾圓治風冷寒濕邪氣腹脹痞¶
滿刺痛腸鳴泄㵼吐&KR2831;吞酸羸弱困怠無力不思飲食¶
一切脾胃之疾並治之(黄子/耕傳)¶
<pb:KR3e0034_WYG_001-18b>¶
　　丁香　沈香　木香(各壹/錢半)附子(陸錢半炮/去皮臍秤)¶
　　陳皮(去/白)大腹皮　神麴(炒各/半兩)白术　大麥蘖(炒/)¶
　　肉桂(去皮不見火/各壹兩半)厚朴(去皮薑/製叄兩)訶子(炮去核壹/兩叄錢)¶
　　人參(去/蘆)茯苓(各肆/錢)縮砂仁(捌/錢)蓽澄茄　白附子(炮/)¶
　　髙良薑(油/炒)紅豆(去紅/皮)胡椒(炒/)蓽撥　甘草(炙/)¶
　　川薑(炮各/貳錢)生薑(拾肆兩切/作片焙亁)¶
　右為細末煉蜜為圓如彈子大食前細嚼沸湯下¶
扶老强中圓乆服温煖五臟大建脾胃充實肌體安養¶
<pb:KR3e0034_WYG_001-19a>¶
真氣通和血脈能愈衆疾逐宿食除痰飲散滯積消脹¶
滿破癥結化水糓補中壯氣令人喜食¶
　　神麴(剉碎炒/貳拾兩)大麥糵(炒拾/兩)呉茱茰(洗炒/伍兩)¶
　　乾薑(炮伍/兩)¶
　右件藥為細末煉蜜圓如梧桐子大每服一百粒不¶
　拘時候任湯使下只用白糊圓亦得臨時加減圓數¶
　(又一方加烏梅肉剉炒/伍兩  陳皮去白伍兩)¶
健脾湯大益脾胃消痰進飲食早出冒冷及酒病尤冝¶
<pb:KR3e0034_WYG_001-19b>¶
服¶
　　生薑壹斤(洗和皮切入乾磁盆内以鹽肆兩/淹一宿日中拌㬠以鹽汁盡為度)¶
　　草豆冦仁(焙/亁)甘草(炙/)陳皮(去/白)神麴(炒/)麥蘖(炒勿焦/各貳兩)¶
　右為細末白湯㸃服空心食前¶
助胃膏大壯脾胃及治惡心吐嘔不思飲食泄㵼等疾¶
　　人參　丁香　甘草(炙/)白茯苓　白术(已上各/半兩)¶
　　肉豆蔲(肆箇/麪煨)山藥(壹/兩)白豆&KR0371;(拾肆箇/去皮)木香(貳/錢)¶
　　縮砂(貳拾肆/箇去皮)¶
<pb:KR3e0034_WYG_001-20a>¶
　右為細末煉蜜圓彈子大食前白湯下小兒尤宜服¶
法製檳榔治酒食過度胷膈膨滿口吐清水一切積滯¶
(洪子/和𫝊)¶
　　鷄心㯽榔(壹兩切/作細塊)白豆蔲(取仁/壹兩)縮砂(取仁/壹兩)¶
　　揀丁香(壹兩切/作細條)粉草(壹兩切/作細塊)生薑(半斤切/作細條)¶
　　鹽(貳/兩)眞陳橘皮(半斤去白/切作細條)¶
　右件同河水兩碗浸一宿次日用慢火砂鍋内煑亁¶
　焙亁入新瓶収每服一撮細嚼酒下為細末湯㸃亦¶
<pb:KR3e0034_WYG_001-20b>¶
　可¶
延年草邢和璞眞人常服安神導氣消酒食益脾胃老¶
人小兒皆可服　昭陵每食後嚼數片神安軆健賜吕¶
申公劉斯立秘之名延年草　昭陵亦賜魏公(廖提刑/蘧傳)¶
　　青皮(一斤湯浸三日各三換候苦味去/盡然後去穰切作指面大方片子)¶
　　甘草(六兩剉/秤炙)上等白鹽花(五兩再淋煎/用須要雪白)¶
　　新舶上茴香(四/兩)¶
　右用甜水一㪷同藥入銀鍋内熬不住手攪勿令着¶
<pb:KR3e0034_WYG_001-21a>¶
　底置密器中収不得走氣候水盡取出熳火炒令乾¶
　不得有焦氣選勤謹者一人專一掌之去甘草茴香¶
　不用只収貯青皮如傷生冷及果實蔬菜之類即嚼¶
　數片氣通即無恙常服一兩片極佳以其尤宜老人¶
　邢和璞所以名萬年草斯立又以延年草目之也¶
治膨脹飲食不消至晚不欲飲食(洪子/和傳)¶
　用橘皮煎圓叄拾圓感應圓㭍圓煎紫蘇橘皮湯下¶
厚朴煎圓孫兆嘗云補腎不如補脾脾胃氣壯則能飲¶
<pb:KR3e0034_WYG_001-21b>¶
食飲食既進能主榮衛榮衛既旺滋養骨髓保精益血是¶
以素問云精不足補之以味形不足補之以氣具方于後¶
　　梓州厚朴半斤(去皮了秤剉/作大指靣大)却用生薑半斤同水¶
　　伍升於銀器内煑水盡却去生薑不用將厚朴焙¶
　　乾¶
　　川薑肆兩(剉作指/靣大)用甘草肆兩槌碎用水壹㪷銀¶
　　器内煑水盡去甘草焙亁川薑　舶上茴香(貳兩/炒)¶
　　附子貳兩(炮製去/皮尖臍)川椒壹兩(去子炒用/瓦出汗)¶
<pb:KR3e0034_WYG_001-22a>¶
　右件厚朴等為細末煑&KR0037;肉為劑(如&KR0037;肉不合却/用麵清糊少許)入¶
　臼内杵千百下圓如桐子大每服五六十圓空心米¶
　湯下此藥温中降氣化痰進食極有逺効¶
大丁香煑散治脾臟伏冷胃脘受寒胷膈痞悶心腹刺¶
痛痰逆惡心寒嗽中滿臟腑虗滑飲食減少畨胃吐¶
&KR2831;四肢逆冷但是沉寒痼冷無問乆新功効不可具¶
述¶
　　丁香　黒附子(炮去皮/臍秤)亁薑(炮/)良薑(剉/)¶
<pb:KR3e0034_WYG_001-22b>¶
　　益智子(去/皮)青皮(去/白)陳皮(去/白)甘草(炙已上八味修/事了各一兩)¶
　　胡椒(半/兩)¶
　右搗為細末不羅拌勻每服二錢水一盞生薑三片¶
　鹽一捻同煎七分食前空心服滓再用水煎日三兩¶
　服病退即止¶
聚香羊肉圓治脾元乆虚胷鬲噎塞嘔&KR2831;惡心痰逆腹¶
肚疼痛臟腑洩㵼兩脇脹悶腹内虚鳴飲食不進面無¶
顔色漸成虚羸精神不爽四肢乏力口苦舌亁老人乆¶
<pb:KR3e0034_WYG_001-23a>¶
不思食尤宜服之(南雄韋守/能千傳)¶
　　木香(濕紙褁微/炮剉半兩)丁香(去梗半兩/不見火)白豆蔲(去殻/半兩)¶
　　紅豆(炒半/兩)肉豆&KR0371;(濕紙褁炮/剉碎半兩)胡椒(炒半/兩)¶
　　附子(炮烈沸湯泡去/皮臍剉半兩)蓽撥(炒半/兩)亁薑(剉炒洗/浄半兩)¶
　　呵子肉(炮去核/半兩)髙良薑(去蘆剉碎/洗焙半兩)陳皮(湯炮去白/焙亁半兩)¶
　　草菓子(去殻并/皮半兩)厚朴(去麄皮以生薑杵碎半兩并/厚朴半兩淹一宿炒令色黄)¶
　　肉蓯蓉(酒浸一宿微/炙切片一兩)鹿茸(去皮毛劈片酥炙令/紫黄色洗浄一兩)¶
　　縮砂仁(三/兩)精羊肉(去筋膜净取二斤成片薄批鹽/酒葱各少許淹兩時辰沸湯綽)¶
<pb:KR3e0034_WYG_001-23b>¶
　　(過取出壓亁研/如菘脯焙亁入)¶
　右為細末别用神麴碾為細末做熟糊乾如梧桐子¶
　大候亁每服六十粒米飲温酒任便吞下食前服¶
七寳湯治脾元虚弱腸鳴腹痛臟氣不和四肢疼痠心¶
虚忡畏胷鬲不利可美飲食¶
　　附子(大者炮烈湯泡去/皮臍剉碎四兩)人參(去蘆洗浄切/片焙二兩)乾山藥¶
　　(去黒皮/一兩)白术(去蘆洗浄剉/焙一兩半)乾薑(川者炮烈洗/淨剉焙一兩)木香¶
　　(濕紙褁炮/剉碎一兩)肉豆蔲(炮烮洗淨/剉碎一兩)¶
<pb:KR3e0034_WYG_001-24a>¶
　右七味為細末和勻每服二錢水一盞生薑五片&KR0037;¶
　子二箇煎七分食前服¶
　　　　治瘴瘧¶
七聖散治山嵐瘴瘧寒暑徃來或兩日叄日一發累治¶
不効者¶
　　鷄骨川常山(剉/)製厚朴(各一/兩)草豆蔲(去/皮)¶
　　肉豆&KR0371;(各二/兩)烏梅(七/箇)白檳榔(半/兩)甘草(半兩/炙)¶
　右為麄末每服二錢水一盞煎七分臨發前冷飲去¶
<pb:KR3e0034_WYG_001-24b>¶
　滓熱服即吐亦即瘥¶
五獸飲治脾瘧疾¶
　　草菓子(七箇連/皮剉碎)生薑(五塊如大/指大剉碎)大&KR0037;子(十箇去/核切)¶
　　烏梅大者(七箇小者十箇/槌碎不去仁核)人參(五寸/剉碎)厚朴(半兩/薑製)¶
　　陳皮全者(五箇不/去白)甘草(五寸/剉碎)¶
　右件八味剉細分作五褁每褁入䀋三指一撮拌勻¶
　如法包褁水濕却火内煨十分香熟取出每包水一¶
　碗同煎至六分分作二服去滓通口服之一服然後¶
<pb:KR3e0034_WYG_001-25a>¶
　又温動一服服之無不効者甚妙¶
治諸瘧十&KR0037;湯¶
　以多年陳橘皮不拘多少略去白焙乾却以生薑自¶
　然汁浸之過二指已上用銀石器重湯熳火&KR1582;乾取¶
　出切焙乾碾為細末預以隔年肥&KR0037;拾枚用水盞半¶
　煎至一中盞早晨煖&KR0037;湯熱調藥末三大錢頓服不¶
　拘老少孕婦皆可用服藥後剥&KR0037;熱喫¶
金不換正氣散常服進飲食調榮衛正氣逐冷辟山嵐¶
<pb:KR3e0034_WYG_001-25b>¶
瘴氣治隂陽不和徃來寒熱諸般瘧疾解利四時傷寒¶
治五種隔氣惡心痰逆或吐或㵼冒冷傷食脾胃虚弱¶
悉宜服之¶
　　藿香(去沙土/枝梗)半夏(湯泡洗/七次)甘草(炒/)陳皮(去/白)¶
　　厚朴(去麄皮/薑製)草菓子(煨去/皮)蒼术(米泔浸/一宿)¶
　　白茯苓　白术　神麴(炒/)¶
　右並等分為麄末每服四錢水一盞半生薑五片棗¶
　一枚同煎至七分去滓放温服不拘時候¶
<pb:KR3e0034_WYG_001-26a>¶
　　　　治痰𠻳¶
寧肺湯治咳𠻳喘急不問乆新悉皆療治(黄鼎/臣傳)¶
　　甖房(半兩去枝梗/剉蜜炒黄脆)五味子(去枝梗/半兩)烏梅(去核/四兩)¶
　右為麄飲每服四錢水一盞半生薑三片同煎至七¶
　分去滓後服¶
清膈散治痰嗽發散肺寒¶
　　麻黄(一兩/去節)阿膠(一兩/炒)甖粟殻(一兩/蜜炙)烏梅肉(一/兩)¶
　　杏仁(半兩去/皮尖)¶
<pb:KR3e0034_WYG_001-26b>¶
　右為細末每服二錢水一盞煎七分去滓温服臨臥¶
導痰湯治痰厥頭昏暈(清虚皇/甫坦傳)¶
　　半夏(四兩湯/洗七次)天南星(一兩細切/薑汁浸)枳實(去穰/一兩)¶
　　橘紅(一/兩)赤茯苓(一/兩)¶
　右為麄末每服三大錢水兩盞薑十片煎至一盞去¶
　滓温服食後¶
治痰(葉夢錫/丞相傳)¶
　　附子(一/兩)半夏(半兩/洗)¶
<pb:KR3e0034_WYG_001-27a>¶
　右㕮咀分三服水二盞薑二十片煎八分服空心一¶
　方去半夏用南星半兩名南附湯一料作四服煎煮¶
　同更加少木香亦妙¶
欵冬花膏温益肺氣止嗽(隆興李/醫觀傳)¶
　　人參　白术　款冬花(去/梗)甘草(炙/)川薑(炮/)¶
　　鍾乳粉¶
　右各半兩為細末煉蜜圓每兩十圓每服一圓米飲¶
　下食前¶
<pb:KR3e0034_WYG_001-27b>¶
治一切嗽定喘補肺化痰阿膠散¶
　　阿膠(一兩/炒)紫團參(一/兩)半夏(湯洗七遍同生薑/杵作餅子一兩)¶
　　鱉甲(半兩刮洗/淨醋煑黄)甘草(半兩/炙)¶
　右為細末每服二錢水一盞薑二片煎七分通口服¶
　如勞嗽盛加薤白一寸同煎熟先嚼薤次呷藥¶
治痰人參化痰圓(朱季/益傳)¶
　半夏大者切作四破先以湯浸七遍却用蘿蔔切作¶
　大片拌勻用水熳火煑直候嘗其味不襲人方止(焙/乾)¶
<pb:KR3e0034_WYG_001-28a>¶
　(去蘿蔔/不用)入人參等分為末水浸蒸餅圓如桐子大食¶
　後薑湯下¶
小半夏飲治痰嗽甚効¶
　　半夏(湯洗/七遍)白茯苓　陳皮(洗去/白)甘草(炙/)¶
　右等分㕮咀每服三錢水一盞半薑四片煎至七分¶
　温服不拘時候¶
定喘治嗽沈香散(趙山/甫傳)¶
　　好沈香(半/兩)阿膠(半兩蚌粉/炒成珠)結實人參(一/兩)桑白皮(㨂/一)¶
<pb:KR3e0034_WYG_001-28b>¶
　　(兩㣲炒氣/虚人减半)陳皮(半/兩)紫蘇子(半/兩)甘草(炙一/分)¶
　右為細末毎服二錢生薑三片水一大盞煎至七分¶
　去滓通口服元方只以&KR0037;湯調下¶
治諸般嗽喘(洪子/和傳)¶
　　甖粟殻(十箇大者用新瓦一片/細拍碎於瓦上炒黄)¶
　　大白梅(五箇湯浸三/五次去鹽味)¶
　右件用生薑五片棗二箇水二盞煎至一盞去滓臨¶
　臥服㽞滓天明再煎服¶
<pb:KR3e0034_WYG_001-29a>¶
　　　　治吐&KR2831;(反胃/附)¶
止吐&KR2831;¶
　　半夏(十枚大/者洗)丁香(百/粒)胡椒(百/粒)¶
　右為細末薑汁糊圓如棗核形每服用&KR0037;一枚去核¶
　内藥在内濕紙褁煨熟去紙細嚼米飲下不拘時候¶
又方¶
　　丁香　木香　白术　半夏　乾薑¶
　右等分為末薑汁糊圓桐子大每服三二十圓米飲¶
<pb:KR3e0034_WYG_001-29b>¶
　下食前¶
治因食冷物凝滯胃間嘔吐不止丁香圓¶
　　大丁香(半/兩)木香(三/錢)胡椒(三/錢)藿香(三/錢)亁薑(二/錢)¶
　　甘草(三/錢)肉桂(二/錢)¶
　右為末蒸餅糊圓菉荳大焙亁時時亁嚼下不必飲¶
　湯水水入則愈吐如覺痿弱更加附子隨意(何仲/顔傳)¶
治翻胃(洪子/和傳)¶
　川薑如錢切麻油煎過為末用軟柿蘸服¶
<pb:KR3e0034_WYG_001-30a>¶
　　　　治泄㵼下痢¶
遇仙立効飲子治諸般惡痢或赤或白或膿血相雜裏¶
急後重臍腹絞痛或下五色或如魚腦日夜無度或禁¶
口不食諸藥不効者悉能療之不問老幼虚弱産婦皆¶
可服(李兩府/宅印施)¶
　　御米殻(四兩擇淨/炒黄秤)川當歸(四兩去/土秤)甘草(二兩/炒)¶
　　赤芍藥　酸石榴皮　地榆(各一/兩)¶
　右六味麄末每服三大錢水一盞半煎七分去滓空¶
<pb:KR3e0034_WYG_001-30b>¶
　心食前温服小兒量大小加減忌生冷油膩魚鯹¶
治痢如聖飲(嚴仲/和傳)¶
　　鷄心檳榔(半/兩)大腹子(半/兩)甘草(半兩/炙)地榆(半/兩)¶
　　陳橘皮(三錢/去白)¶
　右為麄末每半兩作一服水一盞半紫蘇莖舊者一¶
　二寸煎至一盞空心食前熱服留滓再煎如痢止不¶
　必多服屢試皆効¶
地榆散治五色痢裏急後重痛不可忍者並皆治之¶
<pb:KR3e0034_WYG_001-31a>¶
　　地榆(二兩/炒)御米殻(四兩/蜜炒)陳皮(一兩浸/洗去白)藿香(一兩洗/去土)¶
　　黄連(一/兩)甘草(一兩/炙)蒼术(一兩米泔/浸三日炒)¶
　右為麄末每服二錢水一大盞煎至八分去滓通口¶
　服併二服滓再煎作一服共三服無不取効¶
御愛圓治榮衛氣虚風邪進襲腑臟之間值腸胃虚弱¶
糟粕不聚便利赤白或作膿血臍腹疼痛心胷痞滿裏¶
急後重煩滿渇逆脇肋脹悶腸内虚鳴四肢倦乏不進¶
飲食並宜服之(黄鼎/臣傳)¶
<pb:KR3e0034_WYG_001-31b>¶
　　御米殻(四兩以蜜炒/黄紫焦色)乾蒸餅(切如骰子塊/以蜜炒焦色)¶
　右為細末煉蜜為圓如鷄子黄大每服一粒水一盞¶
　煎化為度熱服不拘時候¶
肉豆蔲散治赤白痢如神¶
　　訶子(四/箇)木香(一/錢)肉豆蔲(六箇用麪煨香熟/去麪只用肉豆&KR0371;)¶
　右為細末每服二錢陳米飲調下空心食前日進三¶
　服¶
草菓飲主腸胃冷熱不和下痢赤白及伏熱泄㵼臟毒¶
<pb:KR3e0034_WYG_001-32a>¶
便血悉治之兼主脾胃(南華主僧/元椿傳)¶
　　草菓子　甘草　地榆　枳殻(去穣/麩炒)¶
　右等分為麄末每服二錢用水一盞半煨薑一塊拍¶
　碎同煎七分去滓服不拘時候¶
肉豆蔲散治赤白痢無藥可治者其効如神¶
　　肉豆蔲(切片/炒黄)櫻粟殻(搗碎用蜜拌/勻炒令黒黄)甘草(剉炒黄/黒色)¶
　　亁生薑(切細炒/黄黒)¶
　右等分為末每服六錢如赤多加炙黄甘草一寸若¶
<pb:KR3e0034_WYG_001-32b>¶
　白多加炒生薑一塊同煎用水須二大盞煎至一盞¶
　半通口服不計時兩服滓再煎作一服¶
治大人小兒吐㵼¶
　　訶子(一/兩)藿香(一/兩)肉豆&KR0371;(二/箇)¶
　右為末蜜圓隨大小米飲化下¶
木𤓰萬補圓治脾胃乆虚大腸積冷下痢白膿或腸滑¶
不固乆服諸藥未効服之神驗産前産後皆可服立効¶
(劉好古所處/方但季良傳)¶
<pb:KR3e0034_WYG_001-33a>¶
　　人參(一兩/半)白术(一/兩)陽起石(一兩火/煅細研)肉蓯蓉(二兩淨/洗酒浸)¶
　　(一宿/切焙)肉桂(一兩/去皮)縮砂仁(一/兩)赤石脂(一/兩)肉豆蔲(一兩/麵褁)¶
　　(煨/熟)當歸(一兩半/切焙)鍾乳粉(一/兩)草豆蔲(一兩半/去皮炮)沈香(一/兩)¶
　　地榆(半/兩)蓽撥(一兩牛乳半盞/慢火煎亁焙)白薑(一兩/炮)茴香(一兩/炒)¶
　　大麥蘖(半兩/炒)神麴(半兩/炒)丁香(一/兩)厚朴(一兩去/皮薑製)乳香¶
　　(一兩/半)白茯苓(一/兩)櫻粟殻(和米者二/十枚炙)大附子(一箇七/錢已上)¶
　　(者炮去/皮臍)嫩茄茸(一兩半酥/炙微黄)¶
　右件為末入别研者勻以木𤓰去穰蒸爛同藥末𢷬¶
<pb:KR3e0034_WYG_001-33b>¶
　和得所圓如桐子大㬠乾每服三十圓空心食前米¶
　飲下併頻加至五七十圓¶
治禁口痢敗毒散入倉米五六十粒同煎一服取効¶
神効痢藥乳香散¶
　　白梅(一兩/燒灰)&KR0037;子(一兩/燒灰)甖粟殻(一兩/燒灰)呵子(半兩/燒灰)¶
　右為細末每服一二錢水一小盞乳香黒豆大壹塊¶
　同煎至七分不拘時候温服¶
妙應湯治大人小兒赤白痢¶
<pb:KR3e0034_WYG_001-34a>¶
　　櫻粟殻(七箇擘破一半生用/一半用蜜塗炙微黄)烏梅(三箇/連核)¶
　　甘草(七小寸一半/生一半炙)大&KR0037;(七箇/擘破)生薑(七大/片)¶
　　薤白(二十一莖麄大/者小者倍之)¶
　右為挫散都作一服用水二大碗煎至一碗去滓得¶
　一碗稍熱服不計時候分作三服小兒量大小加減¶
　服之神効¶
治血痢不止地榆浄洗曝乾為細末每服二錢摻在羊¶
　血上火炙熟爛嚼米飲下如不喫葷即以捻頭煎湯¶
<pb:KR3e0034_WYG_001-34b>¶
　調下¶
治暑月膿血痢晝夜頻併不止腹痛不可忍者楮葉二¶
　七枚生用將焰火燒為黒灰淹梅水少許以冷水解¶
　破調服¶
治痢萬金散(累試/神効)¶
　　甖粟殻(一兩赤痢蜜炙白痢/淡炙赤白半蜜炙)陳皮(半兩淨洗去白/赤痢焙亁白炙)¶
　　(赤白者/相半)甘草(三錢半/如前)¶
　右為麄末每服四錢百沸湯一盞泡急用厚紙三兩¶
<pb:KR3e0034_WYG_001-35a>¶
　重密蓋勿令透氣候兩頓飰乆去滓服再以滓用沸¶
　湯七分盞浸血多入烏梅不搥碎同浸一服神驗切¶
　忌生冷魚腥¶
必效飲子治赤白痢不問老幼並治之(王景/明傳)¶
　　甖殻(二錢/半)木香(二錢/半)甘草(二錢/炙)地榆(二/錢)¶
　右為末每服二錢米飲調下¶
大㵼腹痛(李氏治證呉/守景先傳)¶
　有人每日早起須大㵼一行或時腹痛或不痛空心¶
<pb:KR3e0034_WYG_001-35b>¶
　服熱藥亦無効後有智者察之令於晚食前更進熱¶
　藥遂獲稍安常服竟無恙盖煖藥雖要平旦空腹至¶
　晚藥力已過一夜隂氣何以敵之於晚間再進熱藥¶
　則一夜煖藥在腹遂可以勝隂氣凡治冷疾皆如此¶
又有人乆患㵼泄以煖藥補脾及分利小水百種治之¶
　不愈毉候之心脈獨弱以益心氣兼補脾藥服之遂¶
　安盖心火也脾土也火生土脾之旺頼火之燥心氣¶
　不足則火不燥脾土受濕故令泄㵼今益心補脾而¶
<pb:KR3e0034_WYG_001-36a>¶
　又能去濕豈有不効者乎¶
又有一種泄㵼作冷作積作心氣不足治之及服硫黄¶
　附子甚多皆無効因服火蘝圓而愈此腸胃有風冷¶
　也胃風湯兼服煖藥亦佳¶
又有一種痰毒㵼兼吐服痰毒藥下之而愈¶
又有一種脾泄㵼服太山老李炙肝散而愈乃白术白¶
　芷桔梗白芍藥四味也¶
暑月破腹¶
<pb:KR3e0034_WYG_001-36b>¶
　一曰傷暑二曰傷冷物食𤓰菓飲水之類三曰夏季¶
　心火旺心經熱則小水不利行大腸謂之水糓不分¶
　傷暑而㵼者心燥頭痛作渇宜服香薷散烏金散傷¶
　冷物而㵼腹痛水㵼糓食不化宜服煖藥如附子及¶
　理中圓二氣丹正元丹紫蘇子圓之類水糓不分者¶
　冝服大順散五苓散此二藥專分清濁暑月多此疾¶
　故人多用之凡㵼不可急以熱藥止之恐成痢¶
痢有赤白¶
<pb:KR3e0034_WYG_001-37a>¶
　凡人患痢不問赤白脈小身涼者易安脈大身熱者¶
　難差患痢未有不腹痛者皆縁有積也暑積及熱積¶
　多患赤痢冷積多患白痢亦有腸胃有風而患赤痢¶
　者有冷熱不調而患赤白痢暑積痢及熱痢可用黄¶
　連阿膠圓又綿煎散加滑石白痢用駐車圓感應圓¶
　之類冷熱不調用戊巳圓巴豆圓黄圓子之類綿煎¶
　散入滑石治赤痢極有功又有豆飲子加減亦有功¶
　治諸般痢用之每有効官&KR0560;靈砂丹亦甚竒此數藥¶
<pb:KR3e0034_WYG_001-37b>¶
　自夏及秋皆不可闕也¶
痢有赤白¶
　有人乆患痢疾赤白兼下或純白或赤百藥不愈者¶
　病乆服藥已多治痢多用毒藥後擊得臟氣不和所¶
　以難愈史載之用輕清和氣藥與之遂安後来屢用¶
　有驗其方用嬰粟殻蜜炙人參白术白茯苓川芎甘¶
　草炙黄&KR0132;等分為細末每二錢薑&KR0037;水一盞烏梅半¶
　箇煎至八分温服不計時候¶
<pb:KR3e0034_WYG_001-38a>¶
　　　　補益¶
沈香鹿茸圓補益下元滋飬眞氣明目駐顔治諸虚不¶
足乆服大有神効(曽慶/祖傳)¶
　　沈香(一/兩)大附子(炮去皮/臍二兩)鹿茸(燎去毛酥/炙三兩)¶
　　蓯蓉(洗酒浸/四兩)兔絲子(洗淨酒/浸五兩)熟地黄(淨洗酒浸/焙亁六兩)¶
　右件藥六味搗羅為細末煉蜜為圓如梧桐子大每¶
　服三五十圓空心食前用温酒吞下¶
俞山人鎭心丹¶
<pb:KR3e0034_WYG_001-38b>¶
　　黄耆(五兩/炙)熟乾地黄(二兩/半洗)五味子(二兩半/去枝梗)栢子仁¶
　　(二兩半/令研)逺志(二兩半/去心秤)白茯神(五兩/去木)人參(五/兩)酸棗仁¶
　　(五兩去/皮炒秤)朱砂(三兩别/研為衣)¶
　右為細末煉蜜為圓如梧桐子大以朱砂為衣此藥¶
　性平涼無毒善安鎭神藏補養心氣專治驚憂思慮¶
　過傷心氣不足怔忡盜汗亂夢失精卒暴心痛中風¶
　不語風癎癲狂客忤不省悲哭無常色脫神瘁飛尸¶
　鬼疰恍惚驚悸吐血便血虚勞羸瘦病後虚煩不得¶
<pb:KR3e0034_WYG_001-39a>¶
　眠睡産前安胎産後補虚極有大功種種心疾悉皆¶
　主之恍惚驚悸怔忡不止煎人參茯神湯下盜汗不¶
　止麥麩湯下亂夢失精人參龍骨湯下卒暴心痛乳¶
　香湯下肌熱虚煩麥門冬湯下吐血人參湯下大便下血¶
　當歸地榆湯下小便尿血赤茯苓湯下中風不語薄荷¶
　牛黄湯下風癎涎潮防風湯下三十圓常服温酒㦯人¶
　參湯下此藥神効不可具述常服安神鎮心益壽延年¶
増減定志圓養心腎安魂魄滋元氣益聰明凡健忘差¶
<pb:KR3e0034_WYG_001-39b>¶
謬夢寐不寜怔忡恍惚精神昏眊並冝服之(陸子/夀𫝊)¶
　　鹿茸(半兩/酥炙)逺志(一兩去/心炒)菖蒲(炒/)茯神(炒/)¶
　　酸&KR0037;仁(炒/)乾地黄(炒/)當歸(五味各/一兩炒)人參(炒/)¶
　　白术(各一/兩炒)麝香(一分/研入)¶
　右為末煉蜜圓如桐子大朱砂為衣三十圓人參湯¶
　下¶
太上混元丹河車者天地之先隂陽之祖乾坤之槖籥¶
鈆汞之□廓胚渾將兆九九數足我則載而成之故為¶
<pb:KR3e0034_WYG_001-40a>¶
之河車歴驗篇中名曰混沌皮蓋亦生天地隂陽之始¶
為七十二丹之首髙士垂慈始開端緒太上云若欲長¶
生當修所生人之所生實滋于此所以成功靈應非金¶
石草木夜露曉霜之所比倫修眞之士服之不輟誠足¶
以還本元補益之道眞得其眞(韓伯/成傳)¶
　　紫河車一具用少婦首生男子者良帶子全(用東/流水)¶
　　(洗斷血脈即止入無灰酒三升椒一大合同入砂/石磁器内慢火煑候酒欲盡去火候冷取出不用)¶
　　(椒只將河車入大砂盆内用大木/槌研如泥攤浪裛汁入藥下項)¶
<pb:KR3e0034_WYG_001-40b>¶
　　沈香(半/兩)人參(一/兩)白茯苓(二/兩)蓯蓉(一/兩)乳香(半/兩)麝香(少/許)¶
　右為細末入河車攪勻可圓即圓如梧桐子大眞朱¶
　砂為衣每服四五十圓空心温酒下¶
十全散補諸虚不足養榮衛三焦五臟六府冲和清快¶
　　人參(去/蘆)白术　白芍藥　白茯苓　黄&KR0132;¶
　　大芎　亁熟地黄　當歸(去蘆/尾)桂(去/皮)甘草(炒各/等分)¶
　右㕮咀每服三錢薑三片&KR0037;二箇擘破水一盞半煎¶
　八分不拘時候去滓温服¶
<pb:KR3e0034_WYG_001-41a>¶
八味圓問難(但季/良傳)¶
　或問温杲曰八味圓李兵部云乆服可為地仙今老¶
　者服之而腹痛少者服之而發瘡或小便頻數或小¶
　便結澁或眼昏或精滑泄其故何哉杲曰是八物修¶
　事失製度非方之罪今貨地黄以緑礬豆豉浸蒸欲¶
　其易亁也地黄性本涼加以礬䜴性冷此老人所以¶
　腹痛附子多是重三四錢此是漏籃側子大熱有毒¶
　此少者所以發瘡小便頻數澤㵼生也小便結澁者¶
<pb:KR3e0034_WYG_001-41b>¶
　山茱茰不去核也今具八味修事如後地黄生者去¶
　土投水中浮者為天黄中者為人黄沈者為地黄先¶
　將地黄蒸良乆天黄人黄搗汁取蒸地黄投其汁中¶
　候冷如此者三曝乾以酒浸一宿蒸曝乾山藥竹刀¶
　刮去皮布巾揩淨切作片子向皂角刺上曝乾茯苓¶
　為末水飛過掠去筋膜曝乾澤㵼研成塊子酒浸一¶
　宿略蒸山茱茰温水浸良乆取肉去核每一斤得肉¶
　二兩許黑附子緊實重七錢者銚内以熱灰炮裂去¶
<pb:KR3e0034_WYG_001-42a>¶
　皮臍牡丹皮去心及麄皮以酒浸一宿桂削去外麄¶
　皮不可焙八味同於石臼中搗為末不可犯銅氣如¶
　是修合服之而仙復何疑哉(乆服去附子㨂/淨五味子代之)¶
煎附子法(蜀人王/季逺傳)¶
　生大附子一箇重九錢以上者生去皮臍切片槌碎¶
　亦得用水三大盞入晉&KR0037;十枚生薑切二兩炭火銀¶
　石器煎别用水一盞遇沸即以水旋旋㸃之㸃盡水¶
　煎至一大盞為度取滓再用水二盞煎至一盞同前¶
<pb:KR3e0034_WYG_001-42b>¶
　一盞共用沉香磨一錢青鹽一錢再煎沸即止放温¶
　分作兩次服服畢以蒸餅壓之再温第二服止用重¶
　湯温不可再煎也¶
酒煎附子四神丹治一切虚冷之疾升降隂陽順正祛¶
邪消風冷痰涎散結伏滯氣通利關節破瘀敗凝澀奔¶
衝失經之血接助眞氣生續脈息補腎經不足利膀胱¶
小腸祕精固氣定喘止逆壓煩躁養胃氣療五臟虧損¶
下虚上壅胸中痰飲臍腹冷積奔豚氣衝上下循環攻¶
<pb:KR3e0034_WYG_001-43a>¶
刺疼痛脾寒冷汗中風痿痺精神昏亂霍亂吐㵼手足¶
逆冷隂毒傷寒四肢厥逆形寒惡風向暗睡臥乍靜乍¶
亂婦人産後諸疾血氣逆潮迷悶欲絶赤白帶下崩漏¶
不止應乆新諸病未能辨别虚實冷熱證候用藥未効¶
悉宜此藥分勻隂陽氣正便遂安和(至不得已/詳證乃服)¶
　　水窟雄黄　雌黄　辰砂　透明硫黄¶
　右四物各半斤並别研水飛過滲亁再同研勻用蜜¶
　水相和令潤𦂳毬作一毬惟𦂳為妙次用鷄清磨濃¶
<pb:KR3e0034_WYG_001-43b>¶
　墨塗薄紙作崑崙紙表裏俱塗厚塗為妙裹前藥三¶
　重再以濃墨塗之候乾用燒藥合子一箇(無大合子/即分作兩)¶
　(處裹/盛)先以牡丹根皮燒煙熏合子令釅煙氣黑黄色¶
　入所裹藥在内約留離合子口下及一指以醋調臘¶
　茶作餅子蓋定與合子口縫平用赤石脂泥固濟合¶
　子用合蓋子蓋之令嵓却用紙筋鹽泥通裹合子固¶
　濟約厚一寸放令極亁如有紋以水再泥補勿令有¶
　縫候乾㸔有縫再補之入灰泥頂上二寸灰每日邜¶
<pb:KR3e0034_WYG_001-44a>¶
　酉以四兩熟火如裝香法養十四日取出地面上用¶
　醋灰把定炭五斤圍一煅於淨室中不令婦人鷄犬¶
　孝子見候火冷取出丹藥吹去草灰令静(一法初用/炭火燒熱)¶
　(次加少火燒令通赤常約令火五斤以來漸漸添火/氣小却添至五斤以來照顧勿令炭厚薄不一可添)¶
　(至三秤去火漸令冷入在地坑内深一尺已上用/好黄土蓋之候三日取去打破合子取藥細研)研¶
　三日如粉若只如此便用糯糊圓即伏火四神丹也¶
　約三十兩末别入下項藥故曰四神附子煎¶
　　胡椒(末/)蓽撥(末各/七兩)眞赤石脂(末三/兩)好官桂心(末六/兩)¶
<pb:KR3e0034_WYG_001-44b>¶
　　附子(及七錢已上者炮去皮臍取末十二兩以好/法酒一㪷熬至三升然後入附子末為糊和)¶
　　(前/藥)¶
　右圓如鷄頭肉大留少酒膏恐藥乾候乾輕病每服¶
　一粒重病二粒至三粒米飲湯下空心食前温酒鹽¶
　湯亦得小児吐㵼慢驚研一粒米飲灌下如有固冷¶
　陳寒宜常乆服餌如病安愈不得多服如覺熱渇即¶
　加木香桂末一錢同和服之趙丞相云此方得之國¶
　醫李安仁安仁云此藥比之四神丹尤為有造化也¶
<pb:KR3e0034_WYG_001-45a>¶
神仙養氣丹補虚養五臟接氣助眞陽治男子五勞七¶
傷腎氣冷憊精耗髓竭耳鳴目眩腰膝冷痛小便頻數¶
怔忡健忘神思不樂婦人血海虚冷臍腹㽲痛經脈&KR0317;¶
期赤白帶下乆無子孕雖孕不成及治脾胃虚弱浮腫¶
氣滿全不思食腸鳴切痛大便滑洩新病差後氣短力¶
微眞氣不復形容憔悴但是虚冷並皆治之此是煅煉¶
非火力僭燥既濟心腎之功速有神効(沈德/器傳)¶
　　代赭石(一斤火煅赤/醋淬十數遍)紫石英¶
<pb:KR3e0034_WYG_001-45b>¶
　　禹餘糧(各半斤火煅赤/米醋淬數遍)赤石脂(半斤不/須醋淬)¶
　　　四味研為細末水飛極細入甘鍋内封口鹽泥¶
　　　固濟候乾用炭三十斤煆火盡為度再研細如¶
　　　粉¶
　　天雄(炮裂去/皮臍)附子(炮去/皮臍)肉豆蔲(濕麵褁炮/香去麵)丁香¶
　　沈香　胡椒　破故紙(炒/香)乳香(别研/入)没藥(别研/入)¶
　　鍾乳粉(别入已上十味各一兩一方去/丁香胡椒入當歸血竭亦等分)¶
　右為細末和勻用粽子入少湯研開搜藥為圓如鷄¶
<pb:KR3e0034_WYG_001-46a>¶
　頭肉大或差小亦可每服三四粒虚甚者服一二十¶
　粒空心温酒温湯下¶
既濟丹治諸虚不足膀胱腎經痼敗隂陽不交致生多¶
病凡水欲升而沃心火欲降而温腎如是則坎離既濟¶
隂陽恊和火不炎而神自清水不濟而精自固乆服秘¶
精補益永無膏淋白濁遺精之患神効非一難以具述¶
　　辰砂(一/兩)附子(六錢以上重四箇生去皮臍各切下/頂剜空心中安朱砂在内以前頂子)¶
　　(盖定用/線扎)木𤓰(大者二箇去皮穰切開頂入朱砂附/子四箇在内以木𤓰元頂子盖之線)¶
<pb:KR3e0034_WYG_001-46b>¶
　　(扎定爛蒸訖取出附子切作片焙亁為末辰/砂别研細木𤓰研如膏若得宣木𤓰為妙)¶
　　鹿茸(二兩作/片酥炙)當歸(洗焙秤/一兩)逺志(二兩去心/焙亁秤)¶
　　兔絲子(水淘酒浸爛研成膏/焙亁為末秤一兩半)栢子仁(别研/一兩)¶
　　沈香(一/兩)杜仲(去麄皮一兩/半酒浸一宿)巴㦸(去心秤/一兩)¶
　　肉蓯蓉(切細酒浸一/宿焙亁一兩)黄耆(蜜炙秤/一兩)五味子(去皮秤/一兩半)¶
　　牛膝(去苗剉酒浸/亁秤一兩)石斛(去苗酒浸一/宿亁一兩)¶
　右件同為細末用茯神乾山藥各一兩為細末酒煮¶
　作糊同木𤓰膏及前件藥末搜和為圓如梧桐子大¶
<pb:KR3e0034_WYG_001-47a>¶
　每服五十圓空心米飲下温酒或菖蒲鹽湯皆可¶
　　　　治眼目耳鼻¶
六一圓明目養血補氣(蘇連叟/傳三方)¶
　　七錢附子兩隻(炮去皮臍尖/取肉一兩)當歸(去蘆尾取身切/片㬠亁取淨肉)¶
　　(六/兩)¶
　右為細末蜜圓梧桐子大每服三五十圓温酒鹽湯¶
　下食前¶
三仙圓明目¶
<pb:KR3e0034_WYG_001-47b>¶
　　甘菊花(一/兩)蒼术(米泔浸/去油)椒紅(各二/兩)¶
　右為末酒糊圓桐子大每服三五十粒食前茶酒下¶
枸杞煎¶
　生取枸杞自然汁銀石器熬成膏入白茯苓末白沙¶
　蜜黄臘少許每服一匙温酒鹽湯化下¶
四聖圓治逺年近日風赤翳膜攀睛倒睫等眼疾(四方/皆得)¶
(之晁子/止侍郎)¶
　　川黎椒(去合口者并黒子不須去白自羅不下於/土銚内&KR1582;令得所鋪紙一張於地上頓椒)¶
<pb:KR3e0034_WYG_001-48a>¶
　　(出火/毒)熟乾地黄　枸杞子　荆芥穗¶
　右等分為細末煉白沙蜜為圓如桐子大每服十圓¶
　至二十圓空心鹽湯下¶
補肝明目¶
　　羊子肝(批開新瓦/器内煿亁)蓼子仁(半/升)草决明子(四/兩)¶
　右為末酒糊圓如桐子大每服三十圓食前米飲下¶
治眼去昏澁益明快¶
　　生熟地黄(各二/兩)椒(一/兩)¶
<pb:KR3e0034_WYG_001-48b>¶
　右為末蜜圓桐子大每服二十圓空心鹽湯下¶
治赤眼(周元/亨傳)¶
　用四物湯每服加熟大黄一塊如栗子大者同煎服¶
　食後¶
明目(黄公友傳云得/之沈元鼎丞相)¶
　用車前草自然汁調朴硝末臨睡塗眼胞上來早洗¶
　去¶
又一方¶
<pb:KR3e0034_WYG_001-49a>¶
　用蜜陀僧一錢細研蜜一兩入磁瓶用新栁枝塞瓶¶
　中用油單密封用黑豆七八升鐺内煑以豆熟為度¶
　去豆㸃眼¶
椒紅圓眼藥王醫師方服藥旬日黑花並除(羅孟/弼傳)¶
　　地黄(二斤洗/浄焙亁)川椒(一斤去合口/并目焙亁)蒼术(三斤米泔浸/三日焙亁)¶
　右藥揀淨搗為細末麵糊為圓梧桐子大每服三十¶
　圓食前温酒或鹽湯下日二服¶
治他物傷目睛疼痛不可忍者¶
<pb:KR3e0034_WYG_001-49b>¶
　　黄牛尿以少許㸃眼中立効¶
治&KR0146;耳¶
　　青橘皮燒灰研為末用綿褁如鷄頭大窒耳中日¶
　　三四易¶
治鼻衂(趙判官/師沔傳)¶
　　蒲黄水調下¶
又方飛羅麵二錢鹽一錢新水調下¶
　　　　口齒咽喉(烏髭/方附)¶
<pb:KR3e0034_WYG_001-50a>¶
治大人小兒口瘡¶
　　杏仁去皮尖爛研入輕粉成膏口中嚼閉口少時¶
　　灌漱用冷水漱吐出取下爛肉便安勿嚥下¶
又方¶
　　醋調茱茰末塗脚心天南星末亦可(男左/女右)¶
又方(治虚熱上/攻口瘡)¶
　　附子一箇炮去皮臍切片水兩大椀煎至一小椀¶
　　入沈香末二錢再略煎候冷服空心早晨先服黒¶
<pb:KR3e0034_WYG_001-50b>¶
　　鍚丹百粒大要治虚熱上攻者一方用四味黄耆¶
　　建中湯煎放冷服亦妙¶
又方¶
　　用五倍子為末摻瘡上(又方蜜陀僧研細以/生蜜丸弹子大含化)¶
地黄散歌(出僧文瑩/湘江野録)¶
　　猪牙皂角及生薑西國升麻熟地黄木律旱連槐¶
　　角子細辛荷葉要相當(荷葉取/心用)青鹽等分同燒煅¶
　　研殺將來使最良擦齒牢牙髭鬢黒誰知人世有¶
<pb:KR3e0034_WYG_001-51a>¶
　　仙方¶
勝金散治腎熱上蒸牙齗浮腫牙齒疼痛或腎元虚冷¶
牙齒摇動或赤腫痛風牙蟲牙並皆治之¶
　　老生薑(十兩切作如錢薄攤箕内令水縮次用砒/霜一錢重細研拌薑錢令勻留少許砒放)¶
　　(鎔銀甘沙鍋子内砒拌生薑於上按令緊用新瓦/一片盖鍋口烈炭火煅令煙盡傾於盌内盞子合)¶
　　(定存性要成黒/炭不可白却)蓽撥(二/錢)全蝎(二錢去肚内/腸屎并毒)華隂細¶
　　辛(二錢味辛/如椒者)胡椒(二/錢)¶
　右四味焙乾薑炭亦為細末拌勻每用手指㸃少許¶
<pb:KR3e0034_WYG_001-51b>¶
　如黑豆大揩牙齗上閉口候有涎沫即吐去立効此¶
　方乃宜黄醫者以此為業甚所秘惜李元佐得之以¶
　傳但季良云¶
治牙疼極効(南華椿/老傳)¶
　　川百藥煎(半/兩)雄黄(二/錢)延胡索(三/錢)¶
　右為細末先用爛研生薑揩牙搜盡涎嗽去却用此¶
　藥揩之嚥下亦可如牙腫牽連頭靣用此即差¶
又方(萬正/淳傳)¶
<pb:KR3e0034_WYG_001-52a>¶
　　巴豆(一粒不/去皮膜)川椒(少許約/三十粒)¶
　右先碾椒入巴豆為末飯為圓如菉豆大以綿裹安¶
　在蚛牙孔中立効¶
又方¶
　　黄連　黄蘖　大黄¶
　右為末生薑自然汁如梧桐子大捻作餅隂乾貼在¶
　痛處¶
一㸃雪治喉閉喉腫(陶賛/仲傳)¶
<pb:KR3e0034_WYG_001-52b>¶
　　燄消(三兩研/細如粉)白礬(溶飛過/秤一兩)¶
　右二味拌勻以一錢摻口中口噤不開者用半錢入¶
　於小竹筒内吹在鼻中如口内血出即用新水嗽之¶
　忌熱麵¶
一捻金治咽喉¶
　　銅緑　黄蘖　香白芷(各等/分)¶
　右為極細末入麝香少許每一字以筆管吹入喉中¶
治喉閉生礬末吹入喉中¶
<pb:KR3e0034_WYG_001-53a>¶
通闗散治一切咽喉危疾¶
　　盆硝　甘草　蒲黄　白殭蠶　青黛(已上並等/分生用)¶
　右為細末每用一字亁摻在舌上津嚥¶
一捻金散治喉閉欲死方及治咽喉痛(何仲/顔傳)¶
　　全蝎(微/炒)鬰金　白殭蠶(去絲/頭炒)甘草(炙已上/各半兩)¶
　　地龍(八錢/重)¶
　右為細末每服少許乾摻舌根不數次立愈¶
治喉閉咽喉塞喘息不通須臾欲絶神驗¶
<pb:KR3e0034_WYG_001-53b>¶
　　絡石草(一名石/薜荔)二兩水一升煎取一大椀去滓細¶
　　細喫須㬰即通¶
治喉閉如聖散¶
　　白殭蠶　天南星(並生/用)¶
　右等分為末以生薑自然汁調一字許用筆筒灌在¶
　喉中立効仍咬亁薑一皂子大引涎出¶
治咽喉中結塊核不通水食危困欲死者大効百靈圓¶
　右用釡厎百草霜不拘多少研細蜜和為圓龍眼大¶
<pb:KR3e0034_WYG_001-54a>¶
　每一圓新汲水化開灌下甚者不過三圓即愈¶
治喉閉腫腮涎結成核走馬&KR0008;喉諸風欲死者黄金散¶
　　大黄　鬰金　天南星　宣連　蝎(已上各/半兩)¶
　　巴豆(别研二/錢半)¶
　右除巴豆餘為末入和勻壯者一錢老少者半錢生¶
　薑蜜水調下此藥有毒須量人氣血虚實加減服凡¶
　服此藥以㵼為度¶
凡喉閉忌以手搯摘破或即時再結愈甚或成宿疾時¶
<pb:KR3e0034_WYG_001-54b>¶
時仍發如急喉閉未有藥先用漆筯二隻燒令有烟含¶
口中不得出氣候烟搶著發嗽即破然後次用别藥¶
又先飲生油令氣通候合他藥　又巴豆一箇微煨過¶
去皮用綿裹安耳或鼻中如瘡破即除去　又白殭蠶¶
直者為末生薑自然汁調下一二錢大妙　又桔梗甘¶
草各一兩剉用水五盞煎數沸服有膿出即愈　又濃¶
煑桂汁服一盞亦可末桂著舌下漸咽之　又含鷄屎¶
白　又含升麻　又急㧞頂心髪數莖治喉閉纒喉風¶
<pb:KR3e0034_WYG_001-55a>¶
百藥不効疾勢危甚死在須㬰用此便蘇再能生人¶
　不蛀皂角兩挺以水一大盞許挼濃汁濾去滓對入¶
　生麻油攪勻每服一盞强令服之未吐再一服有病¶
　者先用它藥不効即急用此¶
治咽喉痛¶
　　百藥煎(去黒/皮)鵬砂　甘草　白礬(生/)¶
　右等分為細末每服一錢食後米飲調細細呷之¶
王醫師法生蘿葡切作片冬月臨臥時喫三兩片可無¶
<pb:KR3e0034_WYG_001-55b>¶
咽喉之患¶
治重舌口中涎出用蒲黄傅舌上¶
治氣虚牙疼及風蚌牙為虚氣所攻而發者予昔患此¶
　厯試諸藥不驗里中黄醫教予用骨碎補貳兩(細剉/炒黒)¶
　(為/末)乳香一錢(研細/入)和勻揩牙根良乆漱之遂愈¶
治新乆風牙疼腫不可忍逡廵散(李武/仲傳)¶
　　髙良薑(一塊約/二寸許)亁全蝎(一枚瓦/上焙亁)¶
　右件藥為細末以手指蘸藥如齒藥用須擦令熱透¶
<pb:KR3e0034_WYG_001-56a>¶
　須臾吐得少涎以鹽湯嗽大効¶
治牙疼不可忍者(鄧尉謙/之傳)¶
　　乳香(一/錢)胡桃(一/分)蓽撥(一/分)附子皮尖(一/錢)蝎梢(半/錢)¶
　右件藥為細末擦牙痛處少時用荆芥湯嗽過¶
烏髭鬢方(程子/正傳)¶
　　烏賊魚骨　韶粉　黄丹　蛤粉¶
　　密陀僧(五味各等/分研細)輕粉(少/許)石灰(少/許)¶
　右件藥一處和勻湯調稀稠得所箆子塗髭鬢上用¶
<pb:KR3e0034_WYG_001-56b>¶
　荷葉包貼荷葉先於熱湯内漂過髭鬢亦須先浄洗¶
　方可塗藥¶
　　　　治脚氣¶
中岳湯治濕氣腿脚赤腫疼痛及胸膈痞滿氣不升降¶
遍身疼痛并治脚氣¶
　　赤芍藥(六/兩)甘草(半兩/炙)¶
　右為㕮咀每服半兩水二大盞煎八分一盞去滓服¶
　不拘時候¶
<pb:KR3e0034_WYG_001-57a>¶
五香圓治亁濕脚氣風毒腫弱遇發寒慄不欲飲食行¶
立不得神効方(賈彦/澤傳)¶
　　乳香(二錢輕炒令/溶候冷研細)木香(二錢生用/不見火)沈香(二錢/生用)楓香¶
　　(一分水煑/過研細)麝香(半錢别研同/楓乳後入)沒藥(二錢酒浸少時/研成膏子入糊)¶
　　天麻(二錢酒浸/訖剉碎)白附子(一兩酒浸/少時剉)乾蝎(一兩用火/燒地令紅)¶
　　(將醋潑地上覆/定一時去毒)川烏(一兩酒浸一宿炮/裂去皮尖取半兩)草烏(半兩/酒浸)¶
　　(一宿炮裂去/皮尖取一分)白花蛇(去皮骨取肉一兩/酒浸炙令赤色)烏蛇(一兩/如前)¶
　　(製/)地龍(一兩炒去/土取半兩)大附子(一分炮製/去皮尖秤)蟬退(二錢用/塩水浸)¶
<pb:KR3e0034_WYG_001-57b>¶
　　(少時/焙亁)白蒺蔾(一兩/去尖)麒麟竭(二錢/别研)無名異(二錢同自/然銅醋炒)¶
　　(訖/研)自然銅(二錢醋/炒亁研)朱砂(二錢别/研為衣)¶
　右為末酒糊為圓如梧桐子大朱砂為衣每服十五¶
　或二十圓温酒或木𤓰湯下食前痛甚者三兩服即¶
　止¶
木𤓰丹治脚膝疼重不能逺行乆立常服補腎氣調血¶
脈(左康/叔傳)¶
　　宣州木𤓰一箇杜木𤓰大者亦可用取去穰隔切¶
<pb:KR3e0034_WYG_001-58a>¶
　　出蓋子用好熟艾填在木𤓰内須滿實却用蓋子¶
　　覆之竹杖簽定飯甑上蒸爛入羌活一兩獨活二¶
　　兩附子半兩炮同為末先杵木𤓰令爛次下藥末¶
　　搗成膏子圓如梧桐子大食前温酒或鹽湯下三¶
　　五十粒¶
治脚氣¶
　　大木瓜(一箇取成瓮/子小者二箇)全蝎(一/兩)白牽牛¶
　　黑牽牛(各半兩半/生半熟)破故紙(半兩半/生半熟)¶
<pb:KR3e0034_WYG_001-58b>¶
　　右為末内木瓜中九蒸九曝研爛為圓炒茴香鹽¶
　　酒下每服三十圓食前¶
木𤓰圓治脚氣(陶茂安/傳二方)¶
　　牛膝(細/切)綿黄&KR0132;(細/切)肉蓯蓉(薄切已上三味各用無/灰酒浸夏月七日冬月)¶
　　(十四日如要急/用將熳火量煑)何首烏(去皮/剉碎)天麻(切已上五/味各五兩)萆薢¶
　　(洗/切)狗脊(去毛/細剉)京續斷(去蘆/剉碎)青鹽(各二/兩)¶
　右都為末用大木𤓰兩箇各去皮穰每箇取成一蓋¶
　子將青鹽分作兩分每箇入一分在内於飯上蒸令¶
<pb:KR3e0034_WYG_001-59a>¶
　熟研爛圓前藥如木𤓰圓不就即將所浸藥酒打麵¶
　糊添圓每服三十圓空心温酒下無忌圓如梧桐子¶
　大¶
又方¶
　　肉蓯蓉(好酒焙/亁浄洗)川牛膝(去苗洗/焙亁)天麻(明白者/洗焙乾)木𤓰¶
　　(亁者已上各剉碎用酒三升入瓶内密/縛春五日取出急用沸湯漉過焙為末)枸把子(㨂/淨)¶
　　(洗/)黄耆(洗塗/蜜炙)真虎骨(酒浸/炙黄)青鹽(二兩别研已/上各二兩)¶
　右件都拌勻將前項浸藥酒入麵作糊為圓如梧桐¶
<pb:KR3e0034_WYG_001-59b>¶
　子大焙亁每服三五十圓温酒白湯空心食前吞下¶
　¶
　¶
　¶
　¶
　¶
　¶
　傳信適用方卷上¶
